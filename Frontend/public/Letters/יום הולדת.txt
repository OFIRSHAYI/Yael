מכוערת יפה שלי,
איך בכלל מתחילים ברכה לבן אדם שאני הכי אוהב בעולם
אני בכלל לא יכול לתאר אפילו עד כמה אני מאוהב בך, באמת אני לא יכול לתאר את מה שאני מרגיש ברגע שאני רואה הודעה ממך
אז קודם כל אני אאחל לך מזל טוב עד 120 והכי חשוב שתישארי אחריי, כי אני לא אוכל להיות בחיים האלה בלעדייך
את בן אדם מדהים את לא יודעת אפילו כמה, כל מקום שתהיי בו יזכה בך ואני בטוח שבתוך רגע את תתחברי לכולם. מי שלא יאהב אותך הוא פשוט דביל ועיוור, כי את באמת בן אדם טוב. יש לך את הלב הכי ענק בעולם ואני כל כך שמח שפינית לי בו מקום, ואני מתכוון להישאר שם לנצח.
החודשיים האחרונים היו החודשים הכי טובים בכל החיים שלי, אני לא זוכר מתי בפעם האחרונה היה לי ככה טוב וככה הייתי מאושר
אני לא זוכר מתי בפעם האחרונה קמתי בבוקר וישר הלכתי לבדוק אם קיבלתי הודעה ממישהו ספציפי
ועכשיו כשאני קם כל בוקר ורואה 15 הודעות ממך זה הופך אותי לבן אדם הכי מאושר בעולם
באותו הרגע פשוט ישר עולה לי חיוך על הפנים, וכל בוקר החיוך נהיה יותר ויותר גדול
שלחתי לך כבר אלף טיקטוקים על זה, אבל באמת שאת גורמת לילד שבי להיות מאושר, אני הילד הכי שמח בעולם, הילד הזה בחיים לא קיבל כזאת כמות של אהבה, הילד הזה מרגיש שהוא יכול להיות באמת כמו שהוא כשאת איתו.
אני באמת מודה לך על הכל, בחיים אני לא הרגשתי ככה. אני מעריך כל שנייה שאת איתי, וכשאת לא איתי אני רק מחכה לרגע שאני אראה אותך שוב.
אני באמת לא מתאהב בקלות, עברו כמה שנים מאז שהרגשתי משהו למישהי, אבל את נכנסת לי ללב בשנייה עוד לפני שנהיינו ביחד
תוך שנייה את לא יצאת לי מהראש לא משנה מתי, במשך כל היום לא הייתי מפסיק לחשוב עלייך (אולי זה בגלל שאת חופרת ולא הבנת את הרמז כשסיננתי אותך חודש..) 
אבל יש לי את המזל שיש לך לב טוב, לב כל כך טוב שלמרות שסיננתי אותך חודש ענית להודעה שלי למרות שהכי לא הגיע לי. לב כל כך טוב שנתן לי צאנס גם אחרי הערב אצל ברדי, ששם בכלל הגיעה לי כאפה לפנים
אז יש לי מזל קודם כל שליאור ידעה להגיד את מה שצריך (ואת אוהד שסידר אותך) ויש לי מזל שיש את דור שדאג לעלילה…
אבל הכי מזל שיש לי אותך. כי מאז שיש לי אותך החיים שלי נהפכו להרבה יותר טובים, כל כך טובים שאני בוכה לפעמים ואפילו גם עכשיו מאושר. הפעם האחרונה שבכיתי מאושר הייתה כנראה בגלל מסי… ואם כבר מדברים על החתיך, זה הכי לא מובן מאליו כל מה שאת עושה בשבילי. זה שקמת בשבילי באמצע הלילה בשביל לראות משחק של ארגנטינה עד המשמרת בבוקר. אז תודה שאת זורמת עם השטויות שלי, תודה שלידך אני יכול להיות מי שאני באמת ולהוציא את כל מה שיש לי על הלב.
אני כנראה פשוט די טמבל אם הטעם שלי זה לא את… כי הפרצוף שלך הכי יפה בעולם, ויש לך את הגוף הכי מושלם בעולם. ואת כל כך יפה ברמה שאני לא יכול לתאר (במיוחד עם חולצה של ארגנטינה, שיונתן יתמודד) כשנעבור לגור ביחד אני אקנה לך ארון בגדים רק של ארגנטינה, ואז אני בכלל לא אוכל להוריד ממך את העיניים, לא שעכשיו אני מצליח…
מקווה שלא חפרתי יותר מידי, רק כמה מילים אחרונות לסיכום.
יעל,
אני אוהב אותך. אני אוהב אותך כמו שלא אהבתי בחיים שלי. אני רואה את החיים שלי איתך ורק איתך. אני כל כך שמח שאת קיימת בחיים שלי ומקווה שזה יימשך לתמיד, כי מי עוד יזרום איתי על לשתות אלכוהול עם הילדים שלנו..
אז שיהיה לך מזל טוב הילדה הכי יפה בעולם.
ותודה שאת קיימת.
והכי חשוב, תודה לסבתא שהביאה את האמא של אשתי.
את החלק הזה הוספתי היום, אני קורא את הברכה וזה אפילו לא רבע ממה שאני מרגיש אלייך. אני לא יודע לתאר את זה במילים, באמת. האהבה שלי אלייך כל כך גדולה שכנראה בחיים אני לא אוכל להסביר לך כמה אני באמת אוהב אותך. אבל אני רק רוצה שתדעי שלא משנה מה, אני בחיים אבל בחיים לא אפסיק לאהוב אותך. מיום ליום אני רק אוהב אותך יותר ויותר ובאסה לי שאני לא יכול להגיד לך כמה האהבה שלי אלייך באמת כל כך ענקית. אני. מאוהב. בך.
ושוב, תודה שאת קיימת ילדה.